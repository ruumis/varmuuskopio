---
layout: default
title: Äidinkielen ja kirjallisuuden kokeen määräykset
parent: Koekohtaiset määräykset
nav_order: 2
---

# Äidinkielen ja kirjallisuuden kokeen määräykset
{: .no_toc }

Hyväksytty 13.12.2019, julkaistu 4.2.2022

Äidinkielen ja kirjallisuuden kokeen määräykset sisältävät mm. ylioppilastutkintoa koskevaan lain-
säädäntöön perustuvaa tekstiä. Tekstissä olevat pykälämerkinnät viittaavat lukiolakiin (714/2018),
kumottuun lukiolakiin (629/1998), ylioppilastutkinnosta annettuun lakiin (502/2019), kumottuun
ylioppilastutkinnon järjestämisestä annettuun lakiin (672/2005), ylioppilastutkinnosta annettuun
asetukseen (612/2019) ja kumottuun ylioppilastutkinnosta annettuun asetukseen (915/2005), ellei
toisin ilmoiteta.

Äidinkielen ja kirjallisuuden kokeen määräykset koskevat ensimmäisen kerran kevään 2022 tutkinnon
toimeenpanoa.

## Table of contents
{: .no_toc .text-delta }

1. TOC
{:toc}

---

## Äidinkielen ja kirjallisuuden koe

Ylioppilastutkintoon osallistuvan on suoritettava äidinkielessä ja kirjallisuudessa järjestettävä koe
(L 502/2019, 10 §). Äidinkielen ja kirjallisuuden kokeet järjestetään suomen, ruotsin ja saamen kie-
lissä (L 502/2019, 3 §).

Kokeessa arvioidaan lukion äidinkielen ja kirjallisuuden opetussuunnitelman perusteiden mukaisten
tavoitteiden saavuttamista sekä kokelaan kypsyyttä ja valmiuksia jatko-opintoihin.
Ylioppilastutkintoon osallistuminen edellyttää, että lukion oppimäärää suorittava on ennen osallis-
tumista tutkintoon kuuluvaan kokeeseen opiskellut lukiolain 11 §:ssä tarkoitetun tuntijaon mukaiset
pakolliset kurssit aineessa, jonka kokeeseen hän osallistuu (L 502/2019, 7 §).

Kokelas voi suorittaa toisen kotimaisen kielen kokeen sijasta äidinkieleltään ruotsin- tai suomenkie-
lisille kokelaille tarkoitetun äidinkielen ja kirjallisuuden kokeen kyseisessä kielessä (L 502/2019, 11
§). Kokelas voi suorittaa vieraan kielen kokeen sijasta äidinkielen ja kirjallisuuden kokeen saamen
kielessä (L 502/2019, 11 §).